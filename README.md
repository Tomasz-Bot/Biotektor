# Biotektor
„Biotektor” Tomasza Bota – opowiadanie z 2017 roku wysłane na konkurs literacki zielonogórskiego klubu fantastyki Ad Astra i wydane w antologii opowiadań „Fantazje zielonogórskie”. Zapomniane przez twórcę, szybko przechodzi w tryb OFF. Zrośnięte ze swym bohaterem siecią uszczerbków i niedomagań, dostaje szansę na reaktywację. Na bycie najlepszym z możliwych wariantów siebie. W roku 2021 – w świecie nieoczekiwanie postapokaliptycznym – powraca. Pył z pancerza zostaje zdmuchnięty przez Bartłomieja Kuźniaka – kompozytora-instrumentalistę, producenta muzycznego, inżyniera masteringu. To on staje się producentem i reżyseruje nowego “Biotektora” dodając okładki muzyczne. Dygresyjny sposób pracy i eksperymentowanie z materiałem tesktowym w sposób pozbawiający go treści, ale za to eksplorujący możliwości muzyczne mowy doprowadził do powstania instalacji wielogłośnikowej karmionej Biotektorem. Tekst zrodzony niegdyś z obrazów i myśli, a potem słowa pisanego, teraz wybrzmiewa jako zjawiska audio. Twardszy i ostrzejszy, staje się symfonią kulek łożyskowych przegryzanych tytanową szczęką. Jest nowym bytem – zarówno jeśli idzie o formę, jak i kwestie fabularne. Mocniej chwyta w stalowy uścisk. Biotektor powróci w częściach. Kolejnych.

Tomasz Bot – pisarz, dziennikarz zajmujący się wcześniej kinem niszowym i groszowym, a niekiedy popularnym; grafik, fotograf-amator, kaskader codzienności i prawdziwy Bot. Zamienia słowa w obrazy i obrazy w słowa. Rejstruje i przetwarza. Podsłuchuje i podgląda. Fan kina SF, VHS-owej klasy B, ale też twórczości Davida Cronenberga, kina Noir, Acid i Spaghetti-Westernów, niszowej muzyki elektronicznej, glitchu i innych zjawisk wyrazistych. Popkulturowy komandos potrafiący przetrwać w dżungli nadmiaru. Nie dzieli na Niskie i Wysokie. Wierzy w moc szczerych aktów twórczych, D.I.Y. i że warto popełniać błędy.

>>> Wkrótce “Biotektor” będzie dostępny w formie tekstowej i dźwiękowej wśród Archiwów Studio333 https://studio333.net/archives/ a także na Archive.org i Studio333.bandcamp.com <<<

Tekst i głos: Tomasz Bot
Produkcja, nagranie, edycja i mastering High Definition: Bartłomiej Kuźniak, Studio333.net

Creative Commons License
Zawarte na tej stronie prace tekstowe, zdjęciowe i dźwiękowe są chronione licencją Creative Commons Attribution-NonCommercial-NoDerivs 3.0 Unported License.
https://creativecommons.org/licenses/by-nc-nd/3.0/
